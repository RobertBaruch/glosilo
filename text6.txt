Kiam D-ro Herberto Ŭest malaperis antaŭ unu jaro, la polico de Bostono pridemandis min detale. Ili suspektis, ke mi kaŝas ion, kaj eble suspektis pli seriozajn agojn; sed mi ne povis rakonti al ili la veron, ĉar ili ne kredos ĝin. Ili ja sciis, ke Ŭest estis implikita en aktivecoj, kiuj superas la kredemon de ordinaraj homoj; ĉar liaj hidaj eksperimentoj pri reanimado de mortintaj korpoj jam de longe estis tro multampleksaj por resti perfekte sekretaj. Sed la fina animo-frakasanta katastrofo entenis elementojn de demona fantazio, kiuj igas eĉ min dubi pri la realeco de tio, kion mi vidis.

Mi estis la plej proksima amiko kaj la sola konfida asistanto de Ŭest. Ni renkontiĝis antaŭ jaroj en medicina lernejo, kaj ekde la komenco mi partumis liajn terurajn esplorojn. Li malrapide klopodis perfektigi solvaĵon, kiu, injektita en la vejnojn de ĵus mortintoj, restarigos la vivon; laboro postulanta abundon da freŝaj kadavroj kaj do implikanta la plej nenaturajn agojn. Ankoraŭ pli ŝokaj estis la produktoj de iuj eksperimentoj—abomenaj amasoj de karno, kiuj estis mortintaj, sed kiujn Ŭest vekis al blinda, sencerbaj, naŭzigaj animadoj. Tio estis la kutima rezulto, ĉar por denove veki la menson, necesis havi specimenojn tiel absolute freŝajn, ke neniu putriĝo igos ian ajn influon al la delikatajn cerbo-ĉelojn.

Tiu bezono de tre freŝaj kadavroj estis la morala pereo de Ŭest. Ili estis malfacile akireblaj, kaj unun teruran tagon li akiris sian specimenon dum ĝi ankoraŭ estis viva kaj vigla. Lukto, nadlo, kaj potenca alkaloido transformis ĝin en tre freŝan kadavron, kaj la eksperimento sukcesis dum mallonga kaj memorinda momento; sed Ŭest eliris kun animo malsentema kaj sekiĝinta, kaj kun malmoliĝinta okulo, kiu kelkfoje ekrigardis, kun ia hida kaj kalkulema ekspertizo, homojn kun aparte sentema cerbo kaj aparte vigla korp-formo. Proksime al la fino, mi iĝis akre terurita de Ŭest, ĉar li komencis rigardi min tiel. Homoj ne ŝajnis rimarki liajn ekrigardojn, sed ili rimarkis mian timon; kaj post lia malapero, uzis tion kiel bazon por iuj absurdaj suspektoj.

Fakte, Ŭest estis pli timigita ol mi; ĉar liaj abomenindaj okupoj postulis vivon de sekreteco kaj timo de ĉiu ombro. Parte estis la polico, kiun li timis; sed kelkfoje lia nervozeco estis pli profunda kaj pli nebula, rilatante al certaj nepriskribeblaj aĵoj en kiujn li injektis malsanan vivon, kaj el kiuj li ne vidis tiun vivon foriri. Li kutime finis siajn eksperimentojn per revolvero, sed kelkfoje li ne estis sufiĉe rapida. Estis tiu unua specimeno, sur kies prirabita tombo oni poste vidis postsignojn de ungado. Estis ankaŭ la korpo de tiu profesoro el Arkamo, kiu faris kanibalajn agojn antaŭ ol ĝi estis kaptita kaj sendita nerekonita en frenezulejon ĉe Seftono, kie ĝi batis la murojn dum dek ses jaroj. Plej multaj el la aliaj, eble supervivantaj, rezultoj estis aĉaĵoj, kiuj estis pli malfacile priparoli—ĉar dum postaj jaroj la scienca fervoro de Ŭest degeneris en malsanan kaj fantastan frenezon, kaj li dediĉis sian ĉefan lerton al la vivigado, ne de tuta homaj korpoj, sed de izolitaj partoj de korpoj, aŭ partoj kunligitaj al organika materio alia ol homa. Tio iĝis diable naŭziga ĉe la tempo de lia malapero; multaj el la eksperimentoj eĉ ne povus esti aluditaj en presita teksto. La Granda Milito, dum kiu ni ambaŭ servis kiel kirurgoj, intensigis tiun aspekton de Ŭest.

Dirante, ke la timo de Ŭest pri liaj specimenoj estis nebula, mi celas aparte ĝian kompleksan naturon. Parto de ĝi devenis nur el la scio pri la ekzisto de tiaj sennomaj monstroj, kaj alia parto ekestis el la antaŭsento de la korpa damaĝo, kiun ili povus sub certaj cirkonstancoj kaŭzi al li. Ilia malapero aldonis hororon al la situacio—el ĉiuj, Ŭest sciis la lokon de nur unu, la kompatinda aĉaĵo en la frenezulejo. Poste estis pli subtila timo—tre fantasta sento rezultanta el kurioza eksperimento en la kanada armeo en 1915. Ŭest, meze de furioza batalo, reanimis Majoron Sinjoron Erikon Moreland Clapham-Lee, Ordenon de Distinginda Milit-servo, kuracistan kolegon kiu sciis pri liaj eksperimentoj kaj povis ilin reprodukti. La kapo estis forigita, por ke la eblecoj de kvazaŭ-inteligenta vivo en la trunko povu esti esploritaj. Ĵus kiam la konstruaĵo estis detruita de germana obuso, la eksperimento sukcesis. La trunko moviĝis inteligente; kaj, nekredeble rakonti, ni ambaŭ naŭzige certis, ke artikulaciaj sonoj venis de la apartigita kapo, dum ĝi kuŝis en ombra angulo de la laboratorio. La obuso estis kompatema, laŭ certa maniero—sed Ŭest neniam povis sentiĝi tiel certa kiel li deziris, ke ni du estis la solaj postvivantoj. Li kutimis fari terurajn konjektojn pri la eblaj agoj de senkapa kuracisto kun la kapablo reanimadi mortintojn.

La lasta loĝejo de Ŭest estis en antikva domo plena de eleganteco, kun superrigardo al unu el la plej malnovaj tombejoj en Bostono. Li elektis la lokon por pure simbolaj kaj fantaziaj estetikaj kialoj, ĉar la plejparto de la entombigoj estis de la kolonia epoko kaj do estis de malmulta uzo por sciencisto serĉanta tre freŝajn korpojn. La laboratorio estis en subkelo sekrete konstruita de importitaj laboristoj, kaj enhavis grandan forbruligilo por la diskreta kaj kompleta elimino de tiaj korpoj, aŭ fragmentoj kaj sintezaj imitaĵoj de korpoj, kiuj restis de la malsanaj eksperimentoj kaj malsanktaj amuziĝoj de la posedanto. Dum la fosado de tiu kelo, la laboristoj trafis iujn ege malnovajn masonaĵojn; sendube rilatantajn al la malnova tombejo, sed ja tro profundajn por kongrui kun iu ajn konata sepultejo tie. Post kelkaj kalkuloj, Ŭest decidis, ke ĝi reprezentis sekretan ĉambron sub la tombo de la familio Averilo, kie la lasta entombigo estis farita en 1768. Mi estis kun li kiam li studis la salpetra, gutantan murojn malkovritajn de la ŝpatoj kaj pioĉoj de la viroj, kaj mi pretis al la terura tremo kiu akompanos la eltrovon de jarcentojn aĝaj tomb-sekretoj; sed por la unua fojo, la nova malkuraĝo de Ŭest venkis lian naturan scivolemon, kaj li perfidis sian degenerantan forton per ordoni, ke la masonaĵo restu netuŝita kaj gipsumita. Tiel ĝi restis ĝis tiu fina infera nokto; parto de la muroj de la sekreta laboratorio. Mi parolas pri la dekadenco de Ŭest, sed devas aldoni, ke ĝi estis pure mensa kaj netuŝebla afero. Ekstere li restis la sama ĝis la fino—kvieta, malvarma, maldika, kaj flav-harara, kun okulvitraj bluaj okuloj kaj ĝenerala aspekto de juneco, kiun jaroj kaj timoj neniam ŝajne ŝanĝi. Li ŝajnis kvieta eĉ kiam li pensis pri tiu ungita tombo kaj retrorigardis super sia ŝultro; eĉ kiam li pensis pri la karno-voranta aĉaĵo, kiu mordetis kaj gratadis la kradojn de Seftono.

La fino de Herberto Ŭest komenciĝis unu vesperon en nia komuna studejo, kiam li dividis sian kuriozan ekrigardon inter la gazeto kaj mi. Stranga ĉeftitolo estis frapinta lin el la krispigitaj paĝoj, kaj sennoma titana ungego ŝajnis etendiĝi malsupren tra dek ses jaroj. Io timiga kaj nekredebla okazis ĉe la frenezulejo de Seftono, kvindek mejlojn for, ŝokante la najbarecon kaj konfuzante la policon. En la fruaj horoj de la mateno, grupo de silentaj viroj eniris la bienon, kaj ilia estro vekis la prizorgantojn. Li estis minaca militista figuro, kiu parolis sen movi siajn lipojn, kaj kies voĉo ŝajnis preskaŭ ventro-parolade konektita al grandega nigra kesto, kiun li portis. Lia senesprima vizaĝo estis bela, ĝis la punkto de radianta beleco, sed ĝi ŝokis la direktoron kiam la hal-lumo falis sur ĝin—ĉar ĝi estis vakso-vizaĝo kun pentritaj okuloj el vitro. Iu sennoma akcidento estis okazinta al tiu viro. Pli granda viro gvidis liajn paŝojn; repuŝiganta koloso, kies blueta vizaĝo ŝajnis duon-formanĝita per iu nekonata malsano. La parolanto petis ricevi por gardado la kanibalan monstron transigitan el Arkamo antaŭ dek ses jaroj; kaj, kiam li estis rifuzita, li faris signalon, kiu kaŭzis ŝokan ribelon. La demonoj batis, piedpremis, kaj mordis ĉiun prizorganton, kiu ne fuĝis; mortigante kvar kaj finfine sukcesante liberigi la monstron. Tiuj viktimoj, kiuj povis rememori la eventon sen histerio, atestis, ke la kreitoj agis malpli kiel homoj ol kiel nepenseblaj aŭtomatoj gvidataj de la vakso-vizaĝa estro. Kiam helpo povis esti elvokita, ĉiu spuro de la viroj kaj ilia freneza zorgato estis malaperita.

Ekde la horo, kiam li legis tiun artikolon ĝis noktomezo, Ŭest sidis preskaŭ paralizita. Noktomezon la sonorilo de la pordo sonis, ektimigante lin terure. Ĉiuj servistoj estis dormitaj en la subtegmento, do mi respondis al la sonorilon. Kiel mi jam diris al la polico, ne estis vagono sur la strato; nur grupo de strange aspektaj figuroj portantaj grandan kvadratan keston, kiun ili metis en la koridoron post kiam unu el ili gruntis per tre nenatura voĉo: “Ekspreso—antaŭpagita.” Ili eliris el la domo per spasma-paŝa marŝo, kaj dum mi observis ilin foriri, mi havis strangan ideon, ke ili turnis sin al la antikva tombejo, kiu kuŝis ĵus malantaŭ la domo. Kiam mi forte fermis la pordon post ili, Ŭest malsupreniris kaj rigardis la keston. Ĝi estis ĉirkaŭ du futojn flanke, kaj havis la ĝustan nomon kaj adreson de Ŭest. Ĝi ankaŭ portis la surskribon: “De Eriko Moreland Clapham-Lee, Sankta Éloi, Flandrio.” Ses jarojn antaŭe, en Flandrio, bombardita hospitalo falis sur la senkapan reanimitan torson de D-ro Clapham-Lee, kaj sur la apartigitan kapon, kiu—eble—tiam faris artikulaciajn sonojn.

Ŭest ne eĉ ekscitiĝis nun. Lia kondiĉo estis pli fantoma. Li rapide diris: “Jen la fino—sed ni cindrigu—ĉi tion.” Ni portis la aĵon malsupren al la laboratorio—aŭskultante. Mi ne memoras multajn detalojn—vi povas imagi mian mensan staton—sed estas malnobla mensogo diri, ke la korpo de Herberto Ŭest estis kiun mi enmetis en la forbruligilon. Ni ambaŭ enmetis la tutan nemalfermitan lignan keston, fermis la pordon, kaj startigis la elektron. Kaj tamen neniu sono venis el la kesto.

Ŭest estis la unua, kiu rimarkis la falantan gipson sur la parto de la muro, kie la masonaĵo de la antikva tombo estis kovrita. Mi estis preta forkuri, sed li haltigis min. Tiam mi vidis malgrandan nigran aperturon, sentis makabra venton de glacio, kaj flaris la kadavran internon de putranta tero. Estis neniu sono, sed ĝuste tiam la elektraj lumoj estingiĝis, kaj mi vidis, siluetitan kontraŭ iu fosforesko el la infera mondo, hordon da silentaj, laboremaj aĉaĵoj, kiujn nur frenezo—aŭ io pli malbona—povis krei. Iliaj siluetoj estis homaj, duonhomaj, apenaŭ homaj, kaj tute ne homaj—la hordo  estis monstre heterogena. Ili elprenis la ŝtonojn silente, unu post la alia, el la jarcentojn aĝa muro. Kaj tiam, kiam la malfermaĵo fariĝis sufiĉe granda, ili eliris en la laboratorion en unuopa vico; kondukita de minace paŝanta estaĵo kun bela kapo el vakso. Ia frenez-okula monstro malantaŭ la estro ekkaptis Herberton Ŭest. Ŭest ne rezistis nek eligis sonon. Tiam ili ĉiuj saltis sur lin kaj disŝiris lin en pecojn antaŭ miaj okuloj, forportante la fragmentojn en tiun subteran ĉambron de fablaj abomenoj. La kapo de Ŭest estis forportita de la vakso-vizaĝa estro, kiu surhavis uniformon de kanada oficiro. Dum ĝi malaperis, mi vidis, ke la bluaj okuloj malantaŭ la okulvitroj estis hide brulantaj kun sia unua nuanco de panika, videbla emocio.

Servistoj trovis min senkonscian matene. Ŭest estis malaperita. La forbrulilo enhavis nur nerekoneblajn cindrojn. Detektivoj pridemandis min, sed kion mi povis diri? Ili ne kunligas la tragedion ĉe Seftono kun Ŭest; nek tion, nek la virojn kun la kesto, kies ekziston ili negas. Mi rakontis al ili pri la ĉambro, kaj ili montris al la nerompita muro de gipso kaj ridis. Do mi diris nenion plu. Ili sugestas, ke mi estas frenezulo aŭ murdisto—supozeble mi ja estas freneza. Sed mi ne estus freneza, se tiuj malbenitaj tombo-legioj ne estus tiom silentaj.
